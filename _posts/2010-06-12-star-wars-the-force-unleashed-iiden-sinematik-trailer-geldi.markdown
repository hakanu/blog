---
layout: post
title: 'Star Wars: The Force Unleashed II''den sinematik trailer geldi'
date: '2010-06-12 14:07:38'
---

E3 dönemi olmasından ötürü oyunların videoları pıtır pıtır dökülüyor. Alternatif Star Wars senaryosu üzerinden ilerleyen Force Unleashed'in de 2. oyununun videosu düştü. Film gibi video hazırlamışlar. İlk oyun şimdiye kadar yapılmış en iğrenç pc portlarından biriydi. Bu da öyle olmaz inşallah. Traileri izlemeden önce 1. oyunda ne olup bittiğini kısaca geçiyim yoksa anlamazsınız traileri büyük ihtimal. Bi de spoiler yemek istemiyorsanız okumayın

---1. oyun spoiler---

Darth Vader, Palpatine komutasında gezegen gezegen gezip son kalan jediları da avlarken bir bebek buluyor. Takdir edersiniz bu da bi jedi. Onu yanına alıp dark side gelenek ve göreneklerine göre yetiştiriyor. Sonra bu çocuk olgunluğa erişince jediların üstüne salıyor. Artık son kalan bikaç parça jedi'ı da avlamak bizim görevimiz. Başlıyoruz neyse sıradan hepsini kılıçtan geçiriyoruz. Her seferinde de her geçtiğimiz jedi boss dertli bi veda konuşması yapıyor. Bizim oğlanın kökeni de iyi olduğu için haliyle etkileniyor. Palpatine yine her zamanki gibi itlik yapıyor ve Vader'a oğlanı indir işimiz bitti onla diyor. Vader öldürür gibi yapıyor ama öldürmüyor bizi. Diyor ki git son kalan jediları topla Palpatine'i devirelim. Biz de gidip oyunun başında dövdüğümüz adamlardan ekip kuruyoruz. Biri kör olmuş biri topal kalmış alıp Palpatine'in mekanı basıyoruz. Son boss Darth Vader o da yenmesi en kolay boss tu ha. Ama en sona Palpatine kalıyor onu indiremiyoruz. O bizi güzelce pataklayıp üstümüze hayvanlar gibi uzay gemisi düşürüyor force falan olayları malum. Ondan sonra hastane odasında uyanıyoruz. El kol bağlı gerçi el kol kalmamış. Robotlar biraz vıcıvıc işlem yapıyor. Oyun orda bitiyor. 2.de tam bu noktadan başlıyor. İzlerken demeyin sonra bu kavruk çocuk nerden çıktı diye.

---1. oyun spoiler---
<p style="text-align: center;">[gametrailers 101182 nolink]</p>