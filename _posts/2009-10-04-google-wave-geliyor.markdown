---
layout: post
title: Google Wave geliyor
date: '2009-10-04 17:15:40'
---

<img class="aligncenter size-full wp-image-463" title="Google-Wave-logo" src="http://devdala.files.wordpress.com/2009/10/google-wave-logo.jpg" alt="Google-Wave-logo" width="219" height="214" />

Bilindiği üzere birçok Google servisi var. Hatta ekşi sözlükte bi eleman Google yakında İngilizcedeki bütün kelimeler ile ilgili servis yapacak demiş. Haksız da değil. Tabi bu servislerin kimisi başarısız oluyor kimisi gayet popüler oluyor. Wave de bu servislerden biri ama daha anaç bi model. Şöyle ki bilgisayarı açan ortalama bir bilgisayar kullanıcısının alışkanlıkları arasında Windows Live Messenger ile msn hesabına bağlanıp anlık mesajlaşma, facebook sayfasına girip yeni gelişmelere bakma, gmail hesabına bağlanıp e-postalarını kontrol etme, merak ettiği yeri google maps'ten bakma, rss'lerini okuma, mynet tarzı bir oyun sitesine bağlanıp oyun oynamak...vb eylemler vardır. Bu liste daha da uzatılabilir. Görüldüğü gibi sürekli yeni bir uygulama çalıştırıp bir hesaba bağlanıp bir hizmetten yararlanma söz konusu. Google da oturmuş düşünmüş taşınmış ve Wave olayını oluşturmuş.

Wave'in ne olduğu sorusuna kendi yetkililerinin söylediği şudur:"E-posta bugün icat edilse nasıl bir şey olurdu sorusunun cevabıdır". Ayrıca geliştiren mühendisler "communication and collaboration tool" demektedirler.(iletişim ve uyum/birlik manasında). İlk başta ben de yeni bir mail türü gibi bir şey olacak diye düşünüyordum. Ta ki birkaç tanıtım videosunu izleyene kadar. Şöyle ki Google hizmetleri internet üzerinden vermeyi seven bir servis. Ve birçok servisi bir yerde toplasak kullanıcılar rahat etse, herşeyi aynı pencereden yönetseler diye düşünmüşler. Wave'in mantığı bu aslında. Birçok servisi tek bir yerden yönetebilme. Yalnız bu kadar basit değil olay. Servisleri toplarken yanında getirdiği büyük yenilikler var. Birkaç ilginç özelliğinden bahsetmek gerekirse:
<ul>
	<li>Anında mesajlaşma ve e-posta el ele: Google Wave'e bağlandığınız anda karşınıza sanki masaüstünde 4-5 pencere açmışsınız hissi veren bir görünümle karşılaşıyorsunuz. Bu pencerelerden biri de sizin kişileriniz. Anlık ileti listenizde olanlar veya Facebook arkadaş listeniz gibi bir liste. Bu listeyi çok esnek olarak kullanabiliyorsunuz. Wave'de anlık mesajlaşma ve e-posta bir araya getirilmiş. Örneğin haftasonu etkinlik planlıyorsunuz. Bunu mesaj penceresi tarzı bir yere yazıyorsunuz.  Ama o haliyle kimse tarafından cevap verilebilir değil. Hemen kişi listenizden bu etkinliğe çağırmak istediklerinizi seçiyorsunuz. Seçince onlar mesaj panosu (veya ne derseniz artık) oraya cevabını yazıyor. Buraya birden çok kişi davet edip hepsinden cevapları aynı anda alabiliyorsunuz. Bir nevi Facebook'ta toplu mesaj gönderme ile msn'de toplu konuşma yaratmanın birleşimi. Yazışmaları yazarken görebilme gibi hoş bir özelliği de var. İstenirse e-postanın tamamına değil bir kısmına da cevap verebiliyorsunuz. Karşı tarafından mesaj üzerine yazdığı şeyler Highlighted yani işaretli olarak gözüküyor. Klavye kısayollarıyla mesajlar arasında geçiş yapıp istediğiniz mesaja cevap yazma hakkına da sahipsiniz. Hatta üstteki oynat butonuyla mesaj üzerinde yapılan değişiklikleri en başından en sonuna video gibi izleyebiliyorsunuz. Dahiyane diyorum başka da bir şey demiyorum.</li>
</ul>
<a href="http://img257.imageshack.us/img257/2225/googlewave3.png"><img class="aligncenter size-full wp-image-465" title="google-wave-3" src="http://devdala.files.wordpress.com/2009/10/google-wave-3.png" alt="google-wave-3" width="494" height="322" /></a>
<ul>
	<li>Kişileri mesajınıza listeden sürükleyerek atabiliyorsunuz. Her ne kadar yeni bir şey olamasa da bir web sayfası için çok hoş bir özellik.</li>
	<li>Ayrıca toplu mesajlaşma penceresinde istediğiniz kişiye özel mesaj atıp diğer kişilerle olan ortak pencerede görünmesini de engelleyebiliyorsunuz. Hatta bir kişi hariç ordaki herkese toplu mesaj gönderme özelliği bile var.</li>
	<li>Davet kısmından blog servisinizi ekleyip resimlerinizi direk bloga yollayabilme gibi şahane bir özelliği de var. Wave'de resimlerinizin adını değiştirdikçe eş zamanlı olarak blogda da değişiyor.</li>
	<li>Ayrıca yine blogunuza girmeden yazı yazmanıza olanak sağlıyor. Gerçi bunu gerçekleştiren Windows Live Writer tarzı programlar var ama başta dediğim gibi amaç hepsini bir yerde toplamak</li>
	<li>Yine Orkut hesabınız varsa onun sayfasında da bir adet Wave sayfası bulunuyor.</li>
	<li>Yine mesajlaşma konusunda bir devrim sayılabilecek güzel bir özelliği var Wave'in. Arkadaşınızdan(Wave'inizden) gelen mesaja ekleme yapabiliyorsunuz. Yaptığınızda da yapılan değişiklik işaretli(highlighted) ve yanında adınız yazılı vaziyette gözüküyor.</li>
	<li>Google bu mesaj penceresini o kadar geliştirmiş ki buraya resim de ekleyebiliyorsunuz. Bu tip noktalar toplu çalışmalar için bire bir. Herkes evinden bir pencerede birleşip döküman üzerinde hem tartışıp hem de projeye birşeyler katarak ilerleyebilirler.</li>
	<li>Playback özelliğinden bahsetmiştim yukarıda. Mesaj üzerindeki değişikler ve mesaja gelen cevapları sırayla video izler gibi izleyebiliyor idik. Yine Wave'in bir diğer güzel özelliği toplu Wave aktivitesinde mesaja kimin katkı yaptıklarını süzgeçten geçirerek de görebiliriz. Şöyle ki playback yaparken sadece bir kişiyi seçip onun konuşmaya katkılarına bakabiliriz. Hatta sırf onun katkı yaptığı kısmı alıp yeni bir Wave oluşturabiliriz. Yani bir pencerede onunla o kısım hakkında çalışmaya devam edebiliriz.(sunumda en çok alkış alan kısımlardan biriydi burası.)</li>
	<li>Yeni bir wave açıp içine arkadaşlarınızı davet edip ve resimlerinizi o Wave'e dahil edip hep beraber resimlerin adlarını değiştirmeye olanak sağlanıyor. Aynen yukarıda dökümanı değiştirir gibi.</li>
	<li>Extension denen özelliği sayesinde yazım denetimi de sağlanıyor. Aynen Office programlarında olduğu gibi yanlış yazılan kelimeyi işaretliyor ve düzeltilmesi için öneriler sunuyor. Yalnız buradaki sistem çok daha gelişmiş. Sunumda beni çok şaşırtan bir şey gördüm. Sunumu yapan kişi "Icland is ..." diye yazmaya başladığı anda Wave otomatik olarak "Iceland is..." haline getirdi. Bunun ardından şahıs yazmaya devam etti: "Iceland is icland" yazdı. Hemen ardından Wave cümleyi şu hale getirdi: "Iceland is island":)</li>
	<li>Kelimeden sonra boşluk bırakmadan .com yazdığınızda otomatik olarak altını çizip linke çeviriyor. Ama sonra yazmaya devam edince link bağlantısını siliyor. Ve yine hoş bir özellik olarak tekrar link ifadesi haline getirince yine link yapıyor wave. Sunumda şöyle bir şey yapıldı. Önce "google.com" yazıldı ve Wave onu link yaptı sonra "google.com.a" yazıldı link işareti kalktı. Ardından "google.com.au" yazıldı ve tekrar link haline dönüştü.</li>
	<li>Yeni bir Wave açıp istediğiniz kişiyi davet edip oyun da oynayabilirsiniz. Karşılıklı satranç veya beraber sudoku oynayabilirsiniz.</li>
	<li>Google maps'ten gezinti yapabilirsiniz</li>
	<li>Wave'in içine video koyabilirsiniz</li>
	<li>Wave'e eklentiler kurup birçok özellik kazandırılabiliyor. Örneğin Twitter eklentisi kurup Wave olmasa da arkadaşlarına ulaşabiliyor ve mini bloguna istediğini yazabiliyorsunuz.</li>
	<li>Wave açıp çeşitli robotlar ekleyerek karşılıklı konuşmayı tercüme ettirebilirsiniz. Örneğin Fransız biriyle anlık mesajlaşma anında çeviri robotunu Wave'e ekleyerek iletişimi çok kolay bir hale getirebilirsiniz. Siz İngilizce yazarsınız, robot onu Fransızca'ya çevirip karşıya iletir; karşıdan gelen Fransızca iletileri de robot İngilizce'ye çevirip size iletir.</li>
</ul>
Wave'in teknik özelliklerinden bahsetmek gerekirse, Google Wave açık kaynak kodlu bir HTML 5 uygulaması ve Google Web toolkit ile geliştirilmiş.